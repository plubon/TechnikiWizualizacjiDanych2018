## Projekt 1: Filmy, Seriale, Audiobooki

Celem pierwszego projektu jest przygotowanie plakatu w formacie A2, który przedstawi graficznie ciekawe informacje o wybranym filmie/serialu/audiobooki (lub ich kolekcji).

Plakat powinien składać się ze zbioru przynajmniej dwóch wykresów oraz komentarzy/opisów do wykresów. Projekt wykonywać można w grupie do 3 osób. Wydrukowany plakat należy przynieść na 7. zajęcia. Kody źródłowe wykresów I plakat w postaci elektronicznej należy umieścić na GitHubie.

Wykresy mogą być wykonane w dowolnym narzędziu i złożone w plakat z użyciem dowolnej techniki.

Przykładowe plakaty z poprzedniego roku można obejrzeć pod adresem http://smarterpoland.pl/index.php/2018/01/0-1/

Przykładowe wizualizacje danych o filmach/serialach, można obejrzeć pod adresem https://github.com/pbiecek/TechnikiWizualizacjiDanych2017/tree/master/Projekt_2

**Pomysły i prototypu plakatów należy możliwie wcześnie i często konsultować z prowadzącym projekt.**

Wydrukowane plakaty zostaną wywieszone na 1. piętrze budynku MiNI. Na plakacie powinna znajdować się nazwa zespołu lub inna informacja identyfikująca autorów. Można, ale nie trzeba umieszczać imiona i nazwiska.

### Ocena

Za ten projekt można otrzymać od 0 do 20 punktów, z czego:

*	5 punktów uzyskuje się za przygotowanie estetycznych wykresów (dwa lub więcej),
*	5 punktów uzyskuje się, jeżeli przygotowane wykresy mają wszystkie niezbędne elementy do poprawnego odczytania danych (tytuł, podtytuł, adnotacje na osiach, legenda, jednostki, opis jak czytać wykres),
*	5 punktów uzyskuje się za znalezienie ciekawych danych o wybranym/wybranych filmach, serialach lub audiobookach,
*	5 punktów uzyskuje się za estetykę i pomysłowość aranżacji wykresów i ich opisów w jedną całość, jaką jest plakat.

Nie trzeba na plakacie umieścić wszystkich możliwych statystyk, to jest zresztą niemożliwe. Plakat powinien objaśniać jedną rzecz, ale objaśniać ją dobrze.
